# Vítejte na SRD Kostky!


## Co jsou SRD? A co je Kostka? 

### SRD

**SRD**, neboli **Systémové Referenční Dokumenty**, jsou přenesením pravidel a překladů pravidel RPG her z knižní či PDF podoby do podoby textu na prosté internetové stránce. V této podobě lze v těchto textech snadno vyhledávat, lze na ně snadno odkazovat a jsou snadno přístupné jak z počítače, tak z mobilního telefonu. 

### Kostka

**[Kostka](http://www.d20.cz)**, neboli **[www.d20.cz](http://www.d20.cz)**, je komunitní článkový, překladový, tvůrčí a diskusní portál věnovaný RPG hrám, jehož komunita tato SRD vytvořila (technologicky, překladově i přenesením textů). 

Na Kostce lze najít mnoho dalšího - od překladů dobrodružství a dalších herních materiálů přes ohromné množství článků s radami, návody, tipy a nápady k hraní až po spoustu diskusí a prostor věnovaný jednotlivým herním skupinám.


## Kde jaká SRD jsou a co obsahují?

### [DnD 5e SRD jsou na dnd5eSRD.d20.cz](http://dnd5eSRD.d20.cz)

Obsahují **Příručku Hráče**, **příručku Pána Jeskyně** a **Bestiář**. Dále obsahují virtuální **Grimoár**, v němž jsou shromážděna i další DnD kouzla (např. z Xanathara) a který nabízí alternativní řazení kouzel po úrovních.

Do budoucna ***mohou*** dále obsahovat např. **Volova průvodce netvory**, **Xanatharova průvodce vším** nebo virtuálního **Průvodce povoláními** - kdy nebo zda vůbec se tak ale stane [**záleží i na Tobě**](http://www.d20.cz/diskuze/kultura-diskuze/52198.html)!

### [Fate SRD jsou na fateSRD.d20.cz](http://FateSRD.d20.cz)

Obsahují **Základní pravidla Fate**, **Zrychlená pravidla Fate** a **Systémové nástroje**.

Do budoucna budou možná obsahovat i Převodní příručku a Fate Star Wars pravidla - pokud se k tomu sirien někdy dostane.

### Další SRD

Kromě DnD 5e a Fate plánujeme do budoucna i další SRD - kdy a jestli vůbec ale záleží především na nadšencích, kteří jsou ochotní jednotlivé texty přenést. Tzn. může to být i na Tobě!

Kornkétně plánujeme SRD pro Dračí Doupě II a možná pro Shadowrun 6e. Pokud by měl ale někdo zájem udělat SRD i pro jiné hry, tak to určitě všichni jedině uvítají!


## Jak SRD používat

### Vyhledávání

**Místní funkce vyhledávání v SRD** (přes vyhledávací okénko nahoře) umožňuje vyhledávat v nadpisech uvnitř SRD. Nadpis libovolné úrovně je vyhledatelný a okénko obsahuje našeptávání.

**Uvnitř SRD lze vyhledávat i Googlem**, prostě do Google napiště "site:http://AAA.d20.cz XXX" kde "AAA" nahradíte patřičným SRD a XXX vyhledávaným výrazem. Např. najít ohnivou kouli v DnD 5e SRD můžete pomocí "site:http://dnd5eSRD.d20.cz ohnivá koule".

...a samozřejmě pro jednoduchou orientaci lze použít rozklikávací menu knih a kapitol v levém sloupci (na mobilním rozhranní je skryté za tlačítkem v levém horním rohu stránky).

### Odkazování

Libovolný nadpis uvnitř SRD je odkazovatelný. Prostě na něj najeďte myší, klikněte na "#" které se zobrazí nalevo od nadpisu (u nadpisů nižších úrovní budete možná potřebovat kliknout dvakrát) a zkopírujte URL z adresového řádku - tu pak použijte dle libosti (vložte ji do článku, diskusního příspěvku, pošlete kamarádovi...)

### Opravy, úpravy, editace, rozšiřování

Manipulaci s SRD včetně *zakládání* jednotlivých "knih" musíme provádět my.

Jednotlivé texty jsou nicméně prostý markdown (soubor.md) který je uložený veřejně na GitHubu a jehož editace můžete navrhovat i vy sami! Můžete tak sami opravovat chyby, ale hlavně můžete pomáhat SRD dále rozšiřovat.

- [návod k formátování (.md)](http://fatesrd.d20.cz/faq/formatovani.html)
- [návod k editacím a GitHub](http://fatesrd.d20.cz/faq/github.html)


## Kde najdete SRD na Kostce:

- [Úvodní článek](http://www.d20.cz/clanky/stripky/srd-pravidla-na-kostce.html) ke spuštění SRD a k němu příslušná [hlavní a "technická" SRD diskuse](http://www.d20.cz/diskuze/kultura-diskuze/52183.html)
- [Článek k Fate SRD](http://www.d20.cz/clanky/stripky/fate-srd-na-kostce.html) a k němu příslušná [Fate SRD diskuse](http://www.d20.cz/diskuze/kultura-diskuze/52197.html)
- [Článek k DnD SRD](http://www.d20.cz/clanky/stripky/dnd-5e-srd-na-kostce.html) a k němu příslušná [DND 5e SRD diskuse](http://www.d20.cz/diskuze/kultura-diskuze/52198.html)
- [Centrální technická diskuse Kostky](http://www.d20.cz/diskuze/kultura-diskuze/50495.html)


## Credits

SRD ideově vznikla u Wizards of the Coast pro 3. edici DnD. 

U nás jsou SRD odkazem původního Tria, Alnaga, Maxe a Rytíře, stejně jako původní komunity překladatelů DnD 3e.

Současná SRD běží na technologii Vuepress a za jejich existenci vděčíme **Dukolmovi**. 

Jednotlivá SRD jsou pak dále prací jejich autorů, překladatelů a všech, kteří pomohli přenést texty do této podoby.
